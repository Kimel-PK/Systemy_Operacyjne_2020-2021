ĆWICZENIE 4: Producent—Konsument: Potoki Nienazwane

Przy pomocy potoków nienazwanych systemu UNIX zaimplementować problem "Producenta i konsumenta".
Dla zademonstrowania, że nie doszło do utraty ani zwielokrotnienia towaru, niech Producent pobiera "surowiec" (np. porcje bajtów) z pliku tekstowego i wstawia go jako towar do potoku, a Konsument niech umieszcza pobrany z potoku towar w innym pliku tekstowym (porcje danych Producenta i Konsumenta nie muszą być równe).
Po zakończeniu działania programów (wyczerpaniu zasobów "surowca") oba pliki tekstowe powinny być identyczne (można to sprawdzić poleceniem `diff -s`, które najlepiej umieścić w pliku Makefile po poleceniu uruchomienia programu).
Oba procesy niech drukują odpowiednie komunikaty na ekranie, w tym towar, który przesyłają. Do zasymulowania różnych szybkości działania programów użyć funkcji sleep, np. z losowym czasem usypiania. Do czytania/pisania danych z/do pliku tekstowego, jak również wypisywania ich na ekran użyć funkcji read i write.


- Dane do potoku przesyłać/pobierać małymi porcjami (po kilka bajtów, nie wszystko naraz!) i wypisywać na ekranie dane przesyłane za każdym razem producenta i konsumenta; w ogólności porcje danych producenta i konsumenta mogą być różne, dlatego powinny zostać zdefiniowane oddzielnie.
- Nazwy plików danych i wyników przekazywać przez argumenty wywołania programu.
- Do czytania/pisania danych z/do pliku użyć funkcji read() i write(). 
- Do wypisywania danych na ekranie również użyć funkcji write() z odpowiednim deskryptorem.
- Do symulowania różnych szybkości działania procesów użyć funkcji sleep() z losowym czasem usypiania generowanym np. przez funkcję rand()(patrz: man 3 rand).
- UWAGA: Fukcją write() wpisywać liczbę faktycznie wczytanych przez read() bajtów (zwracaną prze nią).
- Kompilacja/linkowanie z flagami: -Wall -std=c99 -pedantic